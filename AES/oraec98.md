# oraec98

## Author

Peter Dils

## Source

[AES](https://github.com/simondschweitzer/aes)

## Transformation

[ORAEC](https://oraec.github.io/)

## License

<a rel="license" href="http://creativecommons.org/licenses/by-sa/4.0/"><img alt="Creative Commons License" style="border-width:0" src="https://i.creativecommons.org/l/by-sa/4.0/88x31.png" /></a><br />This work is licensed under a <a rel="license" href="http://creativecommons.org/licenses/by-sa/4.0/">Creative Commons Attribution-ShareAlike 4.0 International License</a>

## Text

[⯑]𓄂𓂝𓅓𓋴𓃀𓇼𓄿𓇋𓇋𓏏𓏛𓁹𓏏𓈖𓊃𓀀𓏤[⯑][⯑]𓇼𓄿𓅱𓅱𓀢𓏛𓆑𓅭𓏤𓄡𓂋𓍘𓇋𓇋𓏭𓀻𓂋𓈖𓀁𓆑𓈖𓅭𓏤𓅆𓆑𓊪𓊪𓇋𓇋𓏭𓀻𓂋𓈖[⯑]<br>
𓇋𓋴𓏏𓅱𓂋𓆑[⯑]𓅓𓏃𓈖𓏏𓏭𓍘𓇋𓇋𓏏𓊛[⯑]𓄚𓈖𓏌𓅱𓊖𓂋𓂋𓂝𓏏𓅱𓆑𓅓𓂝𓏏𓉐𓋴𓃀𓇼𓄿𓂡𓉐𓈖𓏏𓏞𓅱𓏛𓏥𓆑[⯑]𓄟𓋴𓅱𓀔𓀀𓁐𓏥𓀙𓅱𓀀𓏥𓏶𓅓𓏭[⯑]𓈖𓏏𓄚𓈖𓏌𓅱𓊖<br>
𓊢𓂝𓈖𓆓𓂧𓈖𓆑𓈖𓆑<br>
[⯑]𓌳𓁹𓄿𓄿𓈖𓀀𓈎𓈖𓈎𓈖𓏴𓂡𓊗𓏭<br>
𓂞𓂞𓎡𓄣𓏤𓎡𓅓𓐟𓏤𓏞𓅱𓏛𓏥𓂧𓎼𓄿𓁺𓈖𓀀𓈖𓈞𓅓𓅱𓏛𓂡[⯑]𓁷𓏤𓅡𓎡𓅱𓏛𓏥𓆑<br>
𓅓𓂝𓎡𓏥𓏛𓂜𓈖𓃹𓈖𓅓𓇉𓄿𓅱𓏛𓏥𓏞𓅱𓏛𓏥<br>
𓏇𓏏𓏏𓏛𓁷𓏤𓈗𓊪𓅱<br>
𓄞𓂧𓏛𓂡𓇋𓂋𓎡𓅓[⯑]𓆎𓅓𓇋𓇋𓏏𓍼<br>
𓅠𓅓𓇋𓇋𓏛𓎡𓋭𓊃𓏛𓀁𓊪𓈖𓇋𓅓𓋴𓏏𓅓𓆓𓂧𓏏𓏥<br>
𓇋𓂋𓏞𓀀[⯑]𓊨𓏏𓉐𓏏𓅱𓆑𓎟𓏏[⯑]𓄚𓈖𓏌𓅱𓊖𓂜𓈖𓎛𓅱𓅨𓂋𓅱𓀉𓅪𓆑𓇋𓅓𓆑<br>
𓇋𓅱𓆑𓁹𓂋𓆑𓋴𓐟𓄿𓂋𓏏𓀁𓈖𓎡𓇋𓇋𓀀<br>
𓂜𓈖𓉐𓂋𓂻𓆑𓊵𓏏𓊪𓅱𓏛𓀀[⯑]𓂜𓈖𓉐𓂋𓂻𓆑[⯑]𓊵𓏏𓊪𓅱𓏛𓀁<br>
[⯑]𓌳𓁹𓄿𓄿𓈖𓀀𓇋𓄿𓅱𓏏𓊑𓏛𓏥[⯑][⯑]𓆓𓂧𓏏𓏥𓋭𓊃𓏛𓂡𓊪𓈖𓇋𓅓𓋴𓏏<br>
𓂞𓀀𓌸𓂋𓇋𓇋𓀁𓎡𓏞𓅱𓏛𓏥[⯑]𓅐𓏏𓁐𓎡<br>
𓂞𓀀𓅧𓈎𓂻𓄤𓏤𓏛𓏥[⯑]𓅓𓁷𓂋𓏤𓅆𓎡<br>
𓅨𓂋𓏏𓇓𓅱𓎼𓂋𓏏𓂋𓇋𓄿𓅱𓏏𓊑𓏛𓏥𓎟𓏏<br>
𓂜𓈖𓃹𓈖[⯑][⯑]𓅓𓇾𓏤𓈇𓊪𓈖[⯑]<br>
𓆷𓄿𓂝𓏛𓈖𓆑[⯑]𓇋𓅱𓆑𓅓𓄡𓂋𓂧𓅱𓀔𓀀𓁐𓏥<br>
𓏏𓅱[⯑]𓐩𓏌𓀁𓐍𓂋𓏏𓏛𓏥𓏏𓅱𓆑<br>
𓏏𓅱[⯑]𓉔𓄿𓃀𓂻𓆑𓂋𓁹𓂋𓏏𓄋𓊪𓅱𓏏𓏴𓀁𓏥𓂜𓈖𓇍𓇋𓇋𓏏𓂻𓆑𓂞𓆑𓇓𓅱𓅓𓂧𓄿𓇋𓅱𓈀𓏤𓍱<br>
𓂜𓌳𓁹𓄿𓄿𓈖𓀀𓌟𓏏𓏭𓂡𓀀𓏥𓅓𓄋𓊪𓅱𓏏𓏴𓀁𓋞𓃀𓇋𓇋𓅱𓈖𓏛𓂡𓀀𓏥𓉔𓄿𓃀𓂻𓆑<br>
𓇋𓅱𓌳𓁹𓄿𓄿𓈖𓀀𓈔𓏏𓏭𓅂𓂡𓀀𓏥𓁷𓏤𓅡𓎡𓅱𓏛𓏥𓆑𓂋𓂋𓏤𓈖𓁷𓂋𓇋𓇋𓐡𓏏𓉐𓊮𓉐𓆑<br>
𓂭𓂭𓂭𓆑𓏭𓏇𓇋𓐍𓏏𓏛𓏥𓆊𓏥<br>
𓐍𓈖𓈙𓆝𓅪𓇓𓂋𓋴𓎛𓅱𓏏𓆇𓂋𓂋𓅓𓅱𓆝𓏥<br>
𓍍𓅱𓅱𓏛𓂡𓀀𓏥𓎟𓏏𓅷𓄿𓇋𓇋𓂷𓂡[⯑]𓅨𓂋𓂧𓅱𓀉𓅪𓇓𓅱𓂋𓏠𓈖𓇋𓇋𓏏𓌸𓏛𓂡𓀀𓏥<br>
𓄿𓎛𓏏𓈇𓏥𓏏𓅱𓆑𓅓𓆱𓏏𓏤<br>
𓆑[⯑][⯑]𓅓𓈔𓈒𓏥<br>
𓅓𓎼𓂋𓎛𓏏𓇰𓇳𓏤𓈖𓈞𓅓𓅱𓂡𓆑<br>
𓁹𓈖𓆑𓅓𓇉𓄿𓅱𓏛𓏥𓏌𓏤𓂝𓂝𓏤𓅱𓏭𓆑𓏭𓁷𓏤𓁹𓂋𓏏<br>
𓅓𓎼𓂋𓎛𓏏𓇰𓇳𓏤𓋴𓏏𓍔𓄿𓅱𓊮𓉐𓆑<br>
𓄟𓋴𓅱𓏴𓏥𓉻𓏏𓏴𓊌𓏥𓁷𓏤[⯑]𓅓𓏠𓈖𓐍𓏏𓍊𓏛𓅓𓉻𓏏𓏴𓊌𓎟𓏏𓂋𓂧𓌗𓏛<br>
𓐖𓈖𓏛𓈖𓆑𓎔𓏛𓏌𓏤𓄿𓐍𓏏𓏛𓏥𓂝𓂝𓏤𓅱𓏭𓆑𓏭𓂝𓈎𓅱𓏴𓅪𓅨𓂋𓂧𓅱𓀉𓅪𓇓𓅱<br>
𓇋𓅱𓈞𓊃𓀔𓏏𓅱𓁷𓏤𓅧𓈎𓅱𓈀𓏥𓏌𓏤�𓂝𓇳𓅆[⯑]𓆑𓄿𓏏𓄦𓄹𓆑𓅱𓂝𓅱𓆑𓏛𓂡𓀀𓏥<br>
𓄡𓂝𓈎𓅱𓍜𓏛𓂡𓀀𓏥𓁷𓏤𓄡𓂝𓈎𓅱𓍜𓏛𓂡𓀀𓏥𓅓𓄖𓅱𓏭𓂻𓅓𓂝𓈙𓂋𓃭𓃭𓇰𓇳𓏤<br>
𓂞𓂞𓆑𓇓𓅱𓈖[⯑]𓂞𓂞𓆑𓇓𓅱𓁷𓏥𓈎𓂝𓎛𓂢𓏏𓏤𓄹𓆑<br>
𓂞𓂞𓆑𓇓𓅱𓂋𓌸𓂋𓉕𓏏𓉐𓏥𓂋𓌸𓂋𓉕𓏏𓉐𓏥𓂋𓅱𓆼𓄿𓐍𓂻𓂋𓄡𓂝𓈎𓅱𓍜𓏛𓂡𓀀𓏥𓆑<br>
𓈎𓈖𓋔𓏛𓂡𓀀𓏥𓆑𓂝𓂝𓏤𓅱𓏭𓆑𓏭𓂋𓎔𓏛𓄡𓏏𓏤𓄹𓆑𓏇𓇋𓆤𓏏𓀗𓏊𓏥𓏶𓅓𓅱𓀁𓂋𓂓𓏏𓀗𓀋𓏛𓏥𓋴𓏏<br>
𓃀𓎁𓏏𓏏𓇋𓇋𓅱𓐎𓏛𓂡𓀀𓏥𓐍𓂧𓊛𓆑𓂋𓇋𓂧𓎛𓅱𓇇𓆰𓏥𓊖𓂋𓎁𓏏𓏏𓂡𓈖𓆑𓋴𓃹𓈖𓏌𓅱𓌕𓏛𓏥<br>
𓁹𓈖𓆑𓅓𓇉𓄿𓅱𓏛𓏥𓏌𓏤𓂝𓂝𓏤𓅱𓏭𓆑𓏭𓁷𓏤𓁹𓂋𓏏𓋴𓌳𓄿𓅓𓅱𓌪𓂡𓈖𓇓𓅱𓐍𓈖𓅓𓅓𓋴𓀛𓅯𓏛𓏥<br>
𓐍𓅓𓇋𓇋𓅯𓏛𓏥[⯑]𓆑𓇓𓅱[⯑]𓆑<br>
𓐍𓂋𓃹𓈖[⯑]𓅱𓆓𓂝𓐣𓏛𓂡𓀀𓏥<br>
𓇋𓐪𓂧𓏌𓅱𓀨𓏛𓂡𓀀𓏥𓈖𓆓𓊃𓏏𓀗𓅪𓏥𓄡𓂋𓄿𓎛𓏏𓈇𓏥𓋴𓊢𓂝𓅱𓇳𓏤𓆑𓅓𓋹𓈖𓐍𓅱𓀀𓏥<br>
𓐍𓅓𓂝𓅱𓏛𓂡𓀀𓏥[⯑][⯑]𓇓𓅱𓂋𓆷𓄿𓅱𓏏𓆰𓂋𓆷𓄿𓇋𓅱𓄛𓏥𓂋[⯑]𓆑[⯑][⯑]<br>
𓎛𓃀𓋴𓏏𓍱𓏥𓏏𓅱𓆑𓈖𓆱𓐍𓏏𓂡𓏏𓅱𓅓𓂝[⯑]<br>
𓉻𓂝𓄿𓎼𓄿𓋴𓅱𓍱𓏥𓆑𓅓[⯑]<br>
𓅧𓈎𓂻𓊡𓅱𓏥[⯑]𓋴𓆑𓈖𓂧𓂉𓄹𓆑𓉐𓂋𓂻𓋴[⯑]𓏏𓍔𓄿𓅱𓊮𓉐𓆑𓅱𓍑𓄿𓏛𓀀<br>
𓇋𓅱𓆑𓁷𓏤[⯑]𓅓𓂋𓂧𓂾𓂾𓄹𓆑<br>
𓋴𓈞𓅓𓅱𓂡𓇋𓅓𓆑𓆓𓊃𓆑<br>
𓐍𓅓𓂝𓅱𓏛𓂡𓀀𓏥𓉔𓏤𓉐𓈖𓉐𓏤𓎟𓏏[⯑]𓃛𓅱𓏏𓉐𓏥<br>
𓆓𓂧𓀀𓈖𓎡𓏇𓇋𓐪𓂧𓏌𓅱𓀨𓏛𓂡𓀀𓏥𓇋𓆛𓈖𓃀𓅱𓊅𓈇𓏤<br>
𓍋𓅓𓂋𓅪𓂧𓊪𓏏𓄓𓀁[⯑]<br>
𓐍𓂋𓃹𓈖𓈖𓆑𓅓𓂋𓅱𓏏𓏭𓇯𓈖𓋴𓅓𓌳𓐙𓂝𓏏𓊡𓅱𓏥𓇋𓐪𓂧𓏌𓅱𓀨𓏛𓂡𓀀𓏥𓆑𓅓𓂧𓄿𓇋𓅱𓈀𓏤𓍱<br>
𓉻𓂝𓄿𓎼𓄿𓋴𓅱𓍱[⯑]𓅓[⯑][⯑][⯑][⯑][⯑]𓈖𓄖𓅱𓏭𓂻𓆑<br>
𓂝𓂝𓏤𓅱𓏭𓆑𓏭[⯑][⯑][⯑]𓀀𓅓𓏠𓈖𓐍𓏏𓍊𓏛[⯑]𓈙𓃀𓈖𓏌𓅱𓏴𓈇𓏥𓎛𓋴𓃀𓅱𓐎𓏏𓏤𓆑𓎟𓏏<br>
𓏶𓅓𓀁𓆑𓏏𓏐𓈀𓏥[⯑]𓂭𓂭𓂭𓆑𓏭𓇋𓂝𓈗𓏛𓂡𓀀𓏥𓆑𓇓𓅱𓁷𓏤𓄡𓏏𓂋𓇋𓆴𓇳𓌡𓂝𓏤𓀀<br>
𓄡𓋴𓅪𓏭𓇓𓅱𓂋[⯑][⯑]<br>
𓊃𓈖𓈖𓏭𓏒𓂻𓈙𓊪𓅱𓅓𓂝𓏏𓉐𓅓𓂝𓏏𓉐𓈖𓏏𓂋𓎔𓂢𓎆𓂋𓎔𓂢𓏤𓏤𓏤𓏤𓏤𓏤<br>
𓊃𓈖𓈖𓏭𓏒𓂻𓈙𓊪𓅱[⯑][⯑][⯑][⯑][⯑][⯑]𓈖𓄿𓇋𓇋𓏏𓉐𓏥𓁹𓅱[⯑]𓋴𓏏[⯑]<br>
[⯑]𓅧𓈎𓅱𓈀𓏥𓂞𓆑𓇓𓅱𓈖𓉐𓏤𓆑𓊪𓈖𓈎𓈖𓏴𓂡𓊗𓏭[⯑]𓄡𓂋𓂧𓅱𓀔𓀀𓁐𓏥𓆑<br>
𓂓𓂋𓇋𓅱𓇭𓏛𓂡𓀀𓏥𓁷𓏤𓏎𓈖𓈖𓂻[⯑][⯑]𓌳𓄿𓎗𓅱𓂢𓆱<br>
[⯑]𓆑𓎟𓏏𓌨𓂋𓏏𓈖𓏌𓅱𓌙𓀗𓐍𓏥<br>
𓀀[⯑]𓅨𓂋𓏏𓏛𓁷𓏤𓅘𓎛𓃀𓏏𓄹𓏴𓀭𓆑𓇋𓅱𓋴𓏏𓁷𓏤𓁹𓂋𓏏𓎙𓂧𓅱𓐎𓏥<br>
𓋴𓇼𓄿𓇳𓏤𓆑𓁷𓃛𓅱𓎛𓂝𓈗𓏛𓂡𓀀𓏥𓇋𓄿𓈎𓏏𓆰𓅓𓂝𓈙𓂋𓃭𓅱𓇰𓇳𓏤[⯑][⯑]𓆷𓄿𓅱𓏏𓆰𓏥𓁹𓈖𓆑[⯑]𓂋𓇳𓏤𓅓𓐟𓏤𓆑[⯑]<br>
[⯑]𓅓𓏏𓏏𓁐𓆑𓂋𓈖𓀁[⯑][⯑][⯑][⯑]𓇋𓄿𓅱𓏏𓊑𓏛𓏥𓎟𓏏<br>
𓌤𓅱𓏏𓏭𓅂𓂡𓀀𓏥𓎛𓋴𓃀𓅱𓐎𓏥𓆑𓂋𓈖𓅘𓎛𓇳𓎛<br>
𓈎𓄿𓀠𓏛𓊤𓅱𓀁[⯑][⯑]𓂝𓃀𓃂𓅯𓏥<br>
𓂭𓂭𓂭𓆑𓏭𓁹𓏥𓀀[⯑]𓆑𓏭[⯑][⯑][⯑]𓎟𓈖𓋴𓎛𓃀𓅱𓊡𓅱𓏥<br>
𓆑[⯑]𓇓𓅱𓂋𓂸𓏏𓂋𓏏𓂭𓂭𓀁𓂋𓇋𓂧𓎛𓅱𓇇𓆰�<br>
𓐍𓂋𓃹𓈖𓈖𓆑𓅓[⯑]<br>
𓅱𓍑𓄿𓏛𓆑𓀀[⯑]𓅓𓂝𓌳𓄿𓇋𓅱𓄛𓏥<br>
𓍋𓅓𓂋𓅪[⯑]𓇋𓂋𓆑<br>
𓋴𓈖𓏥[⯑][⯑][⯑][⯑]𓄭𓂋𓂻𓆑𓇋𓅓𓅓𓆷𓏤𓈇𓏤𓆰𓏥<br>
𓄭𓂋𓂻𓆑𓂋𓉐𓏤𓆑[⯑]𓄿𓈙𓂋𓃭𓅱𓇰𓇳𓏤𓅱𓆓𓂝𓂭𓐣𓏛𓂡𓀀𓏥𓈖𓇓𓅱𓈝𓅓𓏏𓂻<br>
𓐖𓈖𓏌𓅱𓇋𓇋𓅱𓎅𓏛𓂡𓀀𓏥𓅓𓄚𓈖𓏌𓅱𓉐𓈖𓄿𓇋𓇋𓏏𓉐𓏥𓃀𓇋𓈖𓅪𓇓𓅱𓂋𓊃𓊃𓁐𓈞𓏏𓁐<br>
𓌳𓄿𓊨𓏏𓏭𓂾𓂾𓄹𓆑𓂋𓂋𓏤𓈖𓄣𓏤𓆑<br>
𓂜𓈖𓏏𓊪𓇋𓂉𓂡𓈖𓆑𓊡𓅱𓏥<br>
𓇋𓂋𓐍𓃀𓅯𓐎𓂝𓏏𓅱𓉔𓂋𓅱𓇳𓏤[⯑]𓌦𓐍𓏏𓏴𓂡𓏏𓅱𓇋𓏏𓎛𓅱𓏛𓂡𓆑𓊃𓈙𓈖𓏭𓆸𓅓𓈘𓈇𓏤<br>
𓀀[⯑][⯑][⯑][⯑]𓅧𓈎𓅱𓈀𓏥𓏌𓏤𓇋𓂋𓏭𓀸𓉿𓂡𓀀𓏥[⯑]𓂞𓏏𓊪𓏏𓂋𓇋𓆳𓁺𓆑𓏏𓄿𓎛𓆓𓇳𓇶𓏥<br>
𓁹𓅱𓂚𓄿𓂡𓌕𓆱𓏥𓋴𓆑𓈖𓂧𓂉𓄹𓆑𓂋𓏤𓋴𓏭𓈐𓁷𓏤𓉐𓂋𓂻𓂋𓈉𓏏𓏤𓇋𓅱𓅨𓂋𓂞𓂞𓇋𓇋𓅱𓏛𓏥𓆑[⯑]𓈖𓄿𓉻𓂸𓏏𓀗𓃫𓄛𓏤𓏥𓇋𓅱𓅨𓂋𓂞𓂞𓇋𓇋𓅱𓏛𓏥𓆑[⯑]𓈖𓄿𓏶𓅓𓏏𓆷𓈇𓂞𓂞𓇋𓇋𓅱𓀀𓏥𓇓𓅱𓁷𓏤𓈐𓏏𓏤𓄭𓂋𓂻𓆑𓇋𓅓𓅓𓅓𓆷𓈇𓏤𓆰𓏥<br>
𓄭𓂋𓂻𓆑𓂋𓉐𓏤𓆑[⯑]𓄿𓈙𓂋𓃭𓅱𓇰𓇳𓏤𓅱𓆓𓂝𓐣𓏛𓂡𓀀𓏥𓈖𓇓𓅱𓈝𓅓𓏏𓂻<br>
𓋴𓐍𓐍𓏏𓏭𓂿𓏛𓂡𓀀𓏥𓁷𓏤𓉐𓂋𓂻𓂋𓈉𓏏𓏤[⯑]𓄿𓐍𓏏𓏛𓏥𓏏𓅱𓆑𓈖𓄟𓋴𓅱𓀔𓀀𓁐𓏥𓆑<br>
𓋴𓈖𓂧𓅱𓅾𓀁𓏥𓅓𓌳𓄿𓇋𓅱𓄛𓏥𓎛𓈖𓂝𓌙𓅓𓅱𓏛𓂡[⯑][⯑]𓇓𓅱𓂋𓆑𓇋𓅱𓆑𓁷𓏤𓆎𓅓𓏏𓊖𓄭𓂋𓂻𓆑𓇋𓅓𓅓𓆷𓈇𓏤𓆰𓏥<br>
𓄭𓂋𓂻𓆑𓂋𓉐𓏤𓆑[⯑]𓄿𓈙𓂋𓃭𓅱𓇰𓇳𓏤𓅱𓆓𓂝𓂭𓐣𓏛𓂡𓀀𓏥𓈖𓇓𓅱𓈝𓅓𓏏𓂻<br>
𓇋𓅱𓆑𓉐𓂋𓇋𓇋𓏏𓂻𓆑𓅯𓄿𓇋𓇋𓆑𓂧𓄿𓇋𓅱𓏳𓏤𓍱[⯑]𓂧𓃀𓏏𓊌<br>
[⯑]𓇍𓇋𓇋𓏭𓂻𓆑𓋴𓇛𓅓𓏛𓄣𓏤<br>
𓋴𓏏𓈖𓏌𓅱𓇋𓇋𓅱𓐎𓂡𓀀𓏥𓂭𓂭𓂭𓆑𓏭𓎛𓍯𓄿𓅱𓐎𓏥<br>
𓋴𓏏𓏭𓐎𓏥𓇋𓂋𓏭𓀸𓏛𓀀𓅓𓂝𓆞𓄿𓅱𓄓𓏥<br>
𓁹𓁹𓆑𓏭𓅱𓂝𓄿𓏛𓂡𓅓𓂝𓎛𓅨𓂋𓅱𓀔𓅪𓈖𓀀<br>
𓂻𓈖𓆑𓍙𓆑𓂡𓆑𓅭𓏏𓏤𓆑<br>
𓅨𓂋𓈙𓇳𓏤𓆑[⯑]𓈙𓂝𓂧𓄦𓌪𓂡[⯑]<br>
𓃀𓅱𓏏𓐎𓏥𓆑[⯑]𓎛𓃀𓋴𓅱𓍱𓏥<br>
𓋸𓅱𓅱𓏛𓂡𓀀𓏥𓃀𓇋𓈖𓅪𓇓𓅱𓂋𓋴𓏭𓈐𓆑[⯑][⯑][⯑]𓅓[⯑]<br>
𓅱𓍑𓄿𓏛𓆑𓅱𓍑𓄿𓏛𓀀𓅓𓂝𓆞𓄿𓅱𓄓𓏥<br>
𓊪𓊃𓎛𓏏𓎺𓄑𓀁𓏥𓆑[⯑]𓇋𓄟𓋴𓂓𓄿𓅱𓄛𓏥<br>
𓅹𓏏𓏭𓅂𓂡𓀀𓏥𓁷𓏤𓅹𓏏𓏭𓂡𓀀𓏥𓁷𓏤[⯑]<br>
𓋴𓐟𓄿𓎛𓃃𓂻𓇾𓏤𓈇𓅓𓏃𓈖𓏏𓏭𓍘𓇋𓇋𓏏𓊛𓆊𓏥<br>
𓉐𓂋𓂻𓆑𓇋𓏏𓆑𓀀𓁷𓏤𓈗[⯑]𓂜𓈖𓍙𓆑𓂡𓆑𓅭𓏏𓏤𓆑<br>
𓂜𓈖𓇋𓄿𓅱𓏏𓊑𓏛𓏥𓊵𓏏𓊪𓏛𓏥𓅓𓁷𓂋𓏤𓎡𓅓𓂝𓏏𓈖𓏌𓅱𓌙𓅯𓏛𓏥[⯑]𓇋𓄿𓅱𓏏𓊑𓏛𓏥𓎟𓏏<br>
𓈙𓃀𓃀𓏴𓈇𓏥𓁷𓏤𓈙𓃀𓈖𓏌𓅱𓏴𓏛𓏥𓁷𓏤𓆑[⯑]𓀀𓀀𓆑[⯑][⯑][⯑][⯑][⯑]<br>
𓂞𓂞𓆑[⯑]𓅓𓂧𓄿𓇋𓅱𓈀𓏤𓍱𓊃𓏏𓁐𓈞𓏏𓁐𓏥𓐍𓂋𓃹𓈖𓈖𓆑𓅓𓍖𓏤𓅪𓏥[⯑]<br>
𓂋𓅓𓇋𓇋𓁺𓎡[⯑]𓅨𓂋𓈙𓇳𓏤𓆑[⯑]𓅓𓂝𓎼𓄿𓏏𓆱<br>
𓇋𓅱𓀀𓏎𓈖𓈖𓀀𓇋𓅓𓎡<br>
𓆓𓂧𓏏𓅱[⯑]𓈖𓎡<br>
𓅓𓋴𓐍𓂋𓅱𓀒𓂡𓊃𓊪𓊗𓂏𓇋𓅓𓎡<br>
𓊠𓂝𓅱𓅻𓏛𓂡𓀀𓏥𓄿𓊪𓂧𓅱𓅯𓏥𓋴𓆑𓈖𓂧𓂉𓏤𓄹𓆑𓂋𓏤𓋴𓏭𓈐<br>
𓃀𓅱𓅠𓅓𓏛𓆑[⯑]<br>
𓇋𓂋𓏴𓅱𓅱𓈇𓏤[⯑]𓅓𓁷𓏤𓎡[⯑]𓐍𓂋𓆑𓆓𓂧𓆑𓇉𓄿𓈖𓏥𓂋𓏤𓀁𓇋𓄿𓂧𓏏𓏴𓍱𓏥<br>
𓂜𓈖𓂋𓂝𓅱𓄣𓏤𓊹𓅆𓆣𓂋𓅱𓇋𓀾𓏛𓏥𓆑𓅱𓋴𓄿𓆑𓏏𓅯𓅪𓏥𓋴𓐍𓂋𓅱𓏛𓏥𓆑<br>
𓆓𓂧𓀀𓈖𓎡𓏇𓇋𓊠𓂝𓅱𓅻𓏛𓂡𓀀𓏥𓂋𓂋𓅓𓅱𓆝𓏥<br>
𓋴𓆑𓈖𓂧𓂉𓏤𓄹𓆑𓂋𓇋𓄿𓅱𓏏𓊑𓏛𓏥𓎟𓏏<br>
𓂜𓈖𓃹𓈖𓅓𓅡𓎡𓅱𓏛𓏥[⯑]𓅓𓇋𓏏𓅱𓂋𓏥𓈘𓈇𓈙𓃀𓈖𓏌𓅱𓏴𓏛𓏥𓎛𓈖𓂝𓅓𓋴𓎛𓅱𓆊𓏥<br>
𓇋𓂋𓐍𓃀𓅯𓄿𓐎𓂝𓏏𓅱𓋬𓂧𓇋𓇋𓏏𓈇𓏤𓈖𓏏𓏭[⯑][⯑]𓐍𓂋𓃹𓈖𓈖[⯑]𓅓𓈖𓐍𓅱𓏏𓀁𓏥<br>
𓂜𓈖𓆓𓂧𓈖𓏏𓅱𓅓𓋴𓎛𓅱𓆊𓊢𓂝𓂻𓈙𓊪𓅱𓁺𓈖𓇓𓅱𓋴𓈖𓂧𓅱𓅾𓀁𓏥<br>
[⯑]𓊪𓂋𓂻𓇋𓏏𓆑𓀀𓁷𓏤𓈗𓊪𓅱[⯑]𓐍𓂋𓆑𓏇𓇋𓅢𓊹𓅆<br>
𓅓𓂝𓎡𓏭𓏛𓂜𓈖𓇋𓄿𓅱𓏏𓊑𓏛𓏥𓆄𓅱𓏴𓅪[⯑]𓐍𓂋𓊪𓅱𓌂𓏛𓂡𓀀𓏥𓄋𓊪𓅱𓏏𓏴𓀁𓏞𓀀𓏥<br>
𓅓𓈖𓏏𓆑𓐍𓂋𓊪𓅱𓌂𓏛𓂡𓀀𓏥<br>
𓇋𓂋𓇓𓅱𓂋𓐍𓏛𓎡𓅱𓀀𓏞𓅱𓏛𓏥𓐍𓂋𓃹𓈖𓈖𓆑𓅓𓄤𓆑𓂋𓈖𓎡𓋴𓏏<br>
𓂜𓈖𓇋𓄿𓅱𓏏𓊑𓏛𓏥𓀀[⯑]𓅓𓁷𓂋𓏤𓎡<br>
𓅓𓂝𓎡𓏭𓏛[⯑]𓎛𓅨𓂋𓅱𓀔𓅪𓀀[⯑][⯑]<br>
𓂜𓈖𓆓𓂧𓈖𓏏𓅱𓌤𓅱𓏏𓏭𓅂𓂡𓀀𓏥𓁷𓏤𓊃𓀀𓏤𓊪𓈖<br>
𓅓𓀸𓄿𓅱𓏛𓂡𓀀𓏥𓇋𓂋𓎡<br>
𓅓𓂝𓎡𓏭𓏛𓁹𓂋𓋴𓏏𓅓𓏃𓈖𓏏𓏭𓍘𓇋𓇋𓏏𓊛[⯑]𓄚𓈖𓏌𓅱𓊖𓅓𓂝𓎡𓏭𓏛𓁹𓂋𓏏𓋴𓏏𓈖𓌸𓂋𓇋𓇋𓀁𓎡<br>
𓅜𓐍𓏛𓈖𓎡𓉔𓂋𓅱𓇳𓏤𓅓𓂝𓏏𓉐𓋴𓃀𓇼𓄿𓂡𓉐𓇋𓅱𓂋𓈖𓅘𓎛𓇳𓎛[⯑]𓂓𓏏𓀗𓀋𓏛𓏥𓋴𓏏𓈋𓅱𓅱𓊌𓏥<br>
𓇋𓅱𓋴𓏏𓄿𓊄𓐎𓏥𓀀𓊗𓏭𓂞𓀀𓂋𓐍𓏛𓎡<br>
𓂞𓀀𓌸𓂋𓇋𓇋𓀁[⯑]𓋴𓋴𓉔𓊪𓂻𓃀𓏏𓈖𓏌𓅱𓆙<br>
𓆓𓂧𓀀𓈖𓎡𓏇𓇋𓎡𓏏𓐍𓏴𓏛𓏥𓌃𓂧𓏏𓀗𓀁𓏥𓂋𓋴𓃀𓇼𓄿𓂡𓎡𓂋𓐍𓏛𓎡𓏇𓇋𓃀𓅱𓂚𓄿𓂡𓏏𓆑𓈖𓎡<br>
[⯑][⯑]𓈖𓈖𓏏𓏭𓅂𓂡𓀀𓏥𓂧𓃀𓏏𓊌𓁷𓏤𓋴𓐍𓂋𓅱𓏛𓏥<br>
𓇋𓂋𓅷𓄿𓇋𓇋𓂷𓂡𓏏𓅱𓂧𓃀𓏏𓊌[⯑]𓄿𓋴𓍬𓏏𓂻𓐎𓏥𓀀𓂜𓈖𓂋𓐍𓏛𓏏𓅱𓃀𓅱𓋴𓐍𓂋𓅱𓏛𓏥𓐍𓂋𓆑[⯑][⯑][⯑]<br>
𓁹𓈖𓆑𓅱𓈙𓃀𓏏𓏴𓀁𓏥𓁷𓂋𓏤𓆑𓅱𓆓𓆑𓄿𓏏𓅯𓅪𓏥<br>
𓇋𓂋𓈝𓅓𓏏𓂻𓎡𓅓𓄖𓅱𓏭𓂻𓀙𓅱𓀀𓏥𓅓𓈖𓏏𓎡𓈖𓂻𓍯𓄿𓅱𓅱𓈐𓂻𓅓𓂋𓐍𓏛𓄤𓆑𓂋𓏏𓏛<br>
𓇋𓂋𓅧𓈎𓂻𓎡𓇋𓅱𓎟𓏏𓉐𓏤𓅓𓉐𓏤𓆑𓇋𓅱𓂝𓂝𓏤𓅱𓏭𓆑𓏭𓈖𓎡𓇋𓇋𓀀𓂋𓄂𓏏𓏤𓎡𓈞𓊃𓀔𓎡𓅱𓀀𓂧𓏏𓏤𓎡𓅓𓂋𓏤𓎡<br>
𓅓𓂧𓃀𓎛𓏏𓎺𓄑𓀁𓏥𓄿𓐍𓏏𓏛𓏥𓂋𓐛𓏤𓆑<br>
𓁹𓎡𓈖𓆑𓏇𓇋𓆓𓂧𓏏𓏥𓇋𓅓𓅓𓂝<br>
𓀸𓄿𓅱𓏛𓂡[⯑]𓂋𓍿𓏏𓏤𓆱<br>
𓂧𓈖𓋴𓏠𓈖𓍖𓏛𓇋𓅓𓎡𓅨𓂋𓈙𓆑𓇋𓇋𓏏𓀗𓏛𓏥𓅆[⯑]<br>
𓅓𓆓𓂧𓏏𓏥𓌃𓂧𓏏𓀗𓀁𓏥𓈖𓇉𓄿𓊪𓅱𓍱𓂡<br>
𓇋𓅱𓇉𓄿𓊪𓅱𓍱𓂡𓆑𓄡𓏏𓏤𓄹𓁹[⯑]𓈖𓆑𓆑[⯑]<br>
𓅓𓆓𓂧𓏏𓏥𓌃𓂧𓏏𓀗𓀁𓏥𓈖𓉐𓂋𓂻𓂝𓏤𓄣𓏤𓂡𓇋𓅱𓈞𓊃𓀔𓏏𓅱𓎛𓈖𓂝𓎡𓎡𓊃𓅓𓅱𓂢𓅪𓏥<br>
𓇋𓂋𓉐𓂋𓂻𓎡𓅓𓂝𓏏𓉐𓋴𓃀𓇼𓄿𓂡𓉐𓐍𓂋𓋴𓏇𓇋𓀁𓏏𓅱𓈖𓎡𓂸𓏏𓂋𓏏𓇳𓏤𓁷𓏤𓈝𓅓𓏏𓂻𓉔𓄿𓈖𓏌𓅱𓀤𓀁𓏥[⯑]𓃛𓅱𓇋𓇋𓏏𓉐𓏥<br>
𓀀[⯑]𓈖𓎡𓅓𓄖𓅱𓏭𓂻𓈖𓃀𓅱𓈖𓊃[⯑]𓋴𓏏<br>
𓇋𓂋𓉔𓄿𓃀𓂻𓏏𓅱𓀙𓀀𓅓𓄋𓊪𓅱𓏏𓏴𓀁𓏥𓇋𓀁𓆓𓂧𓆑𓏇𓇋𓇋𓀁𓆓𓂧𓆑𓇓𓅱<br>
𓅓𓎁𓏏𓏏𓂡𓅓𓂋𓂝𓏏𓎛𓂋𓋴𓏏<br>
𓆼𓄿𓂝𓂻𓂡[⯑]𓉔𓄿𓈖𓏌𓅱𓀤𓀁𓏥𓂜𓈖𓂋𓈖𓆑𓎝𓎛𓏛<br>
𓇋𓅱𓆑[⯑]𓅓𓃀𓇋𓄿𓏏𓎺𓄑𓀁𓏥𓆑𓎟𓏏<br>
𓂜𓈖𓃹𓈖𓇋𓏠𓈖𓀢𓏛𓏥𓇋𓂋𓆑<br>
𓂜𓈖𓏏𓈖𓏌𓅱𓌙𓅯𓏛𓏥𓆑[⯑]𓊨𓏏𓉐𓆑𓎟𓏏<br>
𓅓𓆓𓂧𓏏𓏥𓎼𓂋𓍅𓏛𓅪𓏥𓂋𓅓𓏏𓏏𓁐𓆑𓂋𓍋𓃀𓅱𓀁𓏥𓀙𓀀𓊪𓈖<br>
𓇋𓂋𓅓𓆱𓐍𓏏𓂻𓆣𓂋𓅱𓄿𓐍𓏏𓏛𓏥𓂝𓂝𓏤𓅱𓏭𓆑𓏭𓏏𓅱𓀾𓏛𓏥𓂋𓂝𓅱𓄣𓏤𓋴𓆑𓈖𓂧𓂉𓏤𓄹𓆑<br>
𓅓𓂋𓂝𓏏𓁷𓂋𓋴𓏏𓎛𓈖𓂝𓎡𓊃𓅓𓂢𓅱𓅪𓏥𓇋𓅱𓄡𓊃𓏭𓅪𓇓𓅱[⯑]𓄡𓏏𓏤𓄹𓏥𓄔𓅓𓏛𓏏𓅱𓈖𓎡<br>
𓇋𓂋𓋴𓐟𓄿𓀁𓏏𓅱𓏤𓏤𓏤𓈖𓏏𓏐𓈀𓏥[⯑][⯑][⯑]𓏤𓏤𓈖𓎛𓈎𓏏𓏊𓏥𓂜𓈖𓇥𓂋𓅱𓈐𓄡𓏏𓏤𓄹𓏥<br>
𓂚𓄿𓅱𓂡𓁷𓂋𓋴𓏏<br>
𓇋𓂋𓋴𓐟𓄿𓀁𓎡𓇋𓇋𓀀𓅓𓊢𓂝𓂻<br>
[⯑][⯑]𓂋𓍿𓏏𓏤𓆱<br>
𓅓𓂝𓎡𓏭𓏛[⯑]𓉔𓄿𓃀𓂻𓎡𓆈𓏏𓏥[⯑]𓎡𓌃𓂧𓏏𓀁𓏥𓀙𓅱𓀀𓏥<br>
𓇋𓐍𓏛𓁹𓇋𓇋𓀀[⯑]𓅓𓐪𓂧𓏌𓅱𓏛𓎡𓄟𓋴𓅱𓀔𓀀𓁐𓏥𓂋𓍿𓀀𓁐𓏥𓇋𓅱𓎡𓁷𓏤𓈝𓅓𓏏𓂻[⯑][⯑][⯑]<br>
𓌳𓁹𓄿𓄿𓈖𓏏𓅱𓏞𓀀𓏥𓄔𓅓𓏛𓆣𓂋𓅱𓄔𓅓𓏛[⯑]𓉐𓂋𓂻𓂝𓏤𓄣𓏤𓂡𓀀𓏥<br>
𓂚𓄿𓂡𓎡𓅱𓀀𓌃𓂧𓏏𓀁𓏥𓈖𓏏𓏏𓂋𓊃𓋴𓏏<br>
𓄿𓋴𓏏𓍬𓂻𓐎𓏥𓂋𓂧𓂾𓂾𓄹𓎡𓇋𓅱𓎡𓁷𓏤𓈝𓅓𓏏𓂻𓂜𓈖𓎡𓆑𓄿𓅱𓄖𓏛𓄣𓏤𓎡<br>
𓄥𓄿𓅓𓏛𓅓𓂝𓏏𓈖𓏌𓅱𓌙𓅯𓏥𓂋𓊃𓋴𓏏[⯑]<br>
𓐍𓈖𓅓𓅓𓋴𓀛𓅯𓏛𓏥𓊃𓀀𓏤[⯑]𓍑𓄿𓅓𓅱𓀔𓀀𓁐𓏥𓎡<br>
𓅓𓂝𓎡𓏭𓏛𓂋𓈖𓈖𓏏𓆇𓆗𓁷𓏤𓈐𓏏𓏤𓊹𓅆<br>
𓂋𓈖𓈖𓏏𓆇𓆗𓏞𓀀𓁷𓏤𓈎𓂝𓎛𓂢𓏏𓏤𓄹𓆑𓉔𓂋𓅱𓇳𓏤𓈖𓆑[⯑][⯑][⯑][⯑][⯑]<br>
𓄭𓂋𓂻𓆑𓂋[⯑]𓏏𓄿𓊋𓏏𓀗𓀀𓏥𓁹𓈖𓂋𓍿𓀀𓁐𓏥<br>
𓅓𓂝𓎡𓏭𓏛𓂜𓈖𓏞𓅱𓀀𓏥𓆄𓅱𓏴𓅪𓏥[⯑]𓏶𓅓𓅱𓀁𓏥[⯑]𓄿𓐍𓏏𓏛𓏥𓈖𓏏𓏭𓇓𓏏𓈖𓅆𓉐𓏤𓅆𓋹𓍑𓋴<br>
𓄟𓋴𓐍𓈖𓏏𓊌𓆗[⯑][⯑]𓏞𓀀𓂞𓂞𓇋𓇋𓅱𓀀𓏥[⯑][⯑]𓌨𓂋𓏭𓏛𓄂𓏏𓏤𓊋𓏏𓀗𓀀𓏥<br>
[⯑]𓊹𓅆[⯑]𓇋𓏏𓆑𓀀[⯑]𓅐𓏏𓁐𓆑[⯑]𓂞𓂞𓇋𓇋𓅱𓀀𓏥[⯑]𓁷𓏤𓈐𓏏𓏤𓈖𓏏𓏏𓋹𓈖𓐍𓅱𓀀𓏥<br>
𓅓𓂝𓎡𓏭𓏛𓇑𓇑𓈖𓈖𓀀[⯑][⯑]𓅓𓁷𓂋𓏤𓎡[⯑]𓄟𓋴𓅱𓀔𓀀𓁐𓏥𓈖𓄟𓋴𓅱𓀔𓁐𓏥[⯑]<br>
𓂻𓅱𓋴𓊪𓅱𓄤𓆑𓂋𓅓𓊵𓏏𓊪𓏛<br>
𓇋𓈖[⯑][⯑]𓎛𓎿𓋴𓏛𓀁𓇋𓈎𓂋𓏛𓄤𓆑𓂋[⯑]𓏞𓉐𓌉𓉐𓈎𓄿𓀠𓏛𓎼𓄿𓃀𓅱𓂢𓏏𓏤𓀀𓈖𓉐𓌉𓉐𓈖𓉻𓉐𓉐𓏤[⯑]<br>
